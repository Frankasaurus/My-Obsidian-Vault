---
publish: true
tags:
  - sukkelbergdnd-3
---
> [!quote]- Sessie 1 - Prison Break | 8 December 2024
> Dit verhaal begint op het eiland Cogastr, een gevangeniseiland onder leiding van Dain Gerdruck. De meeste gevangenen op Cogastr komen uit Noord-Celiria. Deze gevangenen, vaak aangeduid als 'inwoners,' worden ingezet als mijnwerkers of voor andere arbeid op het eiland. De gevangenis is verdeeld in verschillende cellenblokken, waaronder een blok met isoleercellen. Recentelijk is de Paladin Orc genaamd Herman aan dit isolatieblok toegevoegd. Met begeleiding van twee wachters wordt Herman in een isoleercel geplaatst. Kort daarna ondergaan ook de andere avonturiers hetzelfde lot: Yerall, een Drow Elf Rogue; Nyrin, een Drow Elf Bard; Lenora, een Human Warlock Sorceress; Garrick, een Human Ranger; en Gallus, een Drow Elf Druid.
> 
> Terwijl de avonturiers in hun cellen zitten, horen ze een vrouwelijke stem uit een van de andere isoleercellen vandaan komen. De stem stelt zichzelf voor als ‘M’, een Tiefling vrouw. M doet de groep een voorstel: als zij haar helpen ontsnappen en een celblok met gevangenen bevrijden, zal ze hen helpen hun vrijheid terug te winnen. Kort daarna bevrijdt Nyrin zichzelf uit de isoleercel met behulp van Misty Step en helpt ze de rest van de groep uit hun cellen te komen. De avonturiers weten zich vervolgens ongezien door de gangen van het cellenblok te verplaatsen.
> 
> Na een paar hoeken te hebben gepasseerd, ontmoeten ze een gevangene die onder zijn bed wapens voor hen heeft verstopt. Gewapend weet Herman een brug buiten de gevangenis te vernietigen met zijn Divine Smite, om zo eventuele versterkingen van de wachters te vertragen. Het doel van de groep is Pjotr, een Minotaur die zich op de vierde verdieping van een zwaarbewaakt cellenblok bevindt. Na een intense strijd, waarin klappen worden uitgewisseld en kruisboogpijlen over en weer vliegen, weet Yerall zich magisch te vermommen als een bewaker. Hij overtuigt de kapitein van de wachters dat diens dochter in gevaar is, wat genoeg afleiding biedt om Pjotr en de andere gevangenen in het cellenblok te bevrijden. Hiermee barst de chaos op Cogastr los.
> 
> M heeft nog een laatste verzoek aan de groep: haar begeleiden bij een confrontatie met Dain Gerdruck. In de toren van Gerdruck vindt een emotioneel gesprek plaats tussen M en Dain. De avonturiers bespreken onderling wat er moet gebeuren. Uiteindelijk schiet Herman een dodende kruisboogpijl af, waarmee hij Dain om het leven brengt. Vanaf het balkon kondigt hij aan dat Dain door Herman is verslagen.
> 
> Na enkele laatste woorden scheiden de wegen van de groep en M. De avonturiers reizen naar de haven van Cogastr. Onder het maanlicht stappen ze aan boord van een schip dat koers zet naar het dichtstbijzijnde vasteland. Waar hun pad hen vervolgens heen zal leiden, blijft voorlopig een mysterie...
> 
> ![[C3S01Summary.pdf]]

> [!quote]- Sessie 2 - Door Klauw en Tanden | 12 Januari 2025
> Na een vermoeiende ontsnapping uit de gevangenis was het enige waar de avonturiers naar verlangden een moment van rust. Maar voordat dat moment kon aanbreken, werd de stilte wreed verbroken. De deur van het kapiteinskwartier werd met kracht opengegooid en een bemanningslid riep over een zeemonster genaamd Ylan'gashiim. Vanaf het dek zagen de avonturiers hoe het wezen, met een schrikwekkende kracht, een van de drie vluchtelingenschepen aanviel. Voordat zij konden ingrijpen, verdween het monster in de diepte. De zee kwam tot rust, alsof er niets was gebeurd. De groep besloot zich op te splitsen. Een deel ging naar het bovenste dek om te proberen het monster te overtuigen tot vrede, terwijl de anderen naar het onderste dek gingen om de kanonnen voor te bereiden. De spanning was voelbaar, en iedereen hield de adem in, luisterend naar ieder geluid dat de aanwezigheid van het monster kon verraden. Plots, toen het erop leek dat het gevaar verdwenen was, dook Ylan'gashiim onverwachts weer op vanuit de diepte.
> 
> **Gevaar op zee**
> Dit was het gevreesde zeemonster, een goudgele draken aal, en bewaker van deze wateren tegen de vloot van de gevangenis van Cogastr. Dankzij de hulp van een aantal Dragonborns aan boord en een wijze aanpak wisten de avonturiers het wezen te overtuigen dat zij niet de vijandige vloot waren en dus geen bedreiging vormden. Na enige momenten van stilte trok het monster zich terug, waarmee het schip en zijn bemanning voorlopig gered waren.
> 
> Met alle spanningen achter de rug, leek het voor de groep vooralsnog niet mogelijk om een goede nachtrust te pakken. Dit betekende dat de avonturiers zich hebben besloten voor te bereiden om hun volgende plan uit te voeren: een schuilplaats vinden in de oude crèche van Daniil. Bij aankomst aan het vaste land bleek echter dat de ingang van de grot was ingestort. Gelukkig vond de groep al snel een alternatieve route via het water en wist zo de grot binnen te komen. 
>
> **Ondergronds vervloekt**
> Daar ontdekten zij een oude smokkelaarshaven, maar deze leek niet geheel onbewoond. De grot, die door de groep “De Rave Cave” werd genoemd, was vol met ratten. Uit een aangrenzende kamer klonk een vreemd geluid. In die kamer troffen zij een klein, maar behoorlijk harig mensachtig wezen aan, dat raadselachtig sprak over een vloek. Maar voordat het gesprek voltooid kon worden, veranderde het wezen in een agressieve Wererat. In het gevecht dat volgde, raakten enkele avonturiers gewond en kregen zij te maken met koortsachtige symptomen.
> 
> Tijdens hun verdere verkenning ontdekte Yerall een geheime tekst. Hoewel het raadsel niet meteen door iedereen op correcte wijze geïnterpreteerd werd, lukte het de groep uiteindelijk om een geheime kamer te openen. Deze kamer was gevuld met wapens. Kort daarna klonken er zware voetstappen in de gang. De Rattenkeizer - een Hill Giant die van de Rave Cave zijn thuis had gemaakt - verscheen en een harde strijd volgde. Met magie, pijlen en een welgemikt kanonschot wist de groep dit gore wezen te verslaan.
> 
> Op weg naar de uitgang kwamen Lenora en Garrick een aantal mooie bloemen tegen, dat hen in een magische slaap bracht. Nadat Yerall voor enige lichte ongein had gezorgd, wist de groep een Fey te bevrijden - een Boggle, die hen als dank een beloning gunde naar raadsel, waar de Tome of the Blooded uit resulteerde. Kort na het vinden van een brief van de oude bewoners, maakten de avonturiers de schuilplaats veilig, zodat de vluchtelingen er zonder gevaar konden verblijven.
>
> ![[C3S02Summary.pdf]]

> [!quote]- Sessie 3 - Tovenaar Gezocht, Tralies Gevonden | 8 Februari 2025
> De ochtend brak traag aan in de veiliggestelde smokkelaarshaven, waar onze avonturiers ontwaakten uit een onrustige slaap. De lucht was doordrenkt met de geur van zout, het lichaam van de Rattenkeizer en avontuur, maar ook met een onheilspellende spanning. De nieuwsgierigheid naar de verdachte Tome of the Blooded heeft een toppunt bereikt. Naar Lenora fluisterden de pagina's een naam: Andries Stellart, een wijze en excentrieke tovenaar, een meester in de magie, maar een onkundige alchemist. Er werd gefluisterd dat hij zich zou schuilen in het zuiden van het Pentos Woud.
> Tijdens de avondgebed genaamd de Eeuwengloed is de groep met behulp van Danill geïntroduceerd aan Virmeena; een oude mevrouw die de groep heeft genezen van de vervloeking die de ratten hen hadden gebracht. Daarnaast deelde zij verhalen over haar tijd in het Gilde in Elivstr, waar ze de geheimen van de magie had ontrafeld. Na de Eeuwengloed, waarin de goden en godinnen van Califihen werden vereerd, besloten de avonturiers hun reis naar het noorden voort te zetten. Hun eerste halte was een strand, waar ze genoten van een moment van rust en hun kleding verschoonden van hun afgelopen avonturen.
> 
> **Woudgrens en interessante families**
> De reis zette zich voort richting de Woudgrens. Al gauw is de groep geïntroduceerd aan een interessant karakter genaamd boer Fritz. Deze welbespraakte man heeft de avonturiers verwezen naar zijn vader Ad die hen een welverdiende maaltijd en een bijzonder gesprek heeft aangeboden. Naast een uitgebreide weergave van de familieboom van Fritz, Ad en schijnbaar zijn twee partners, is de groep ook geïnformeerd van een aparte koerier genaamd Jawahr.
> De avonturiers hebben een korte nacht doorbracht met Jawahr waarin is afgesproken om tegen een betaling met Jawahr naar het zuiden te reizen waarbij de groep vermomd als gevangen zou zijn. Wegens hun recentelijke ervaringen wist de groep deze rol heel makkelijk aan te nemen. 
> 
> **Onverwachte verraad**
> De reis naar Rhomea, de woonplaats van Garrick, waar ze meer hoopten te weten te komen over Andries Stellart, nam een duistere wending. Jawahr bleek een verrader te zijn, die hen had ontvoerd om losgeld te eisen. Een gevecht brak uit, maar de avonturiers werden overmeesterd en belandden opnieuw in een cel. 
> De stilte van de gevangenis werd verbroken door het rumoer van een naburige cel. Uit een gesprek tussen Jawahr en een gevangene bleek dat de groep de bende kon uitdagen tot een gevecht. Een overwinning zou hun vrijheid betekenen, maar nederlaag een nog grotere ellende.
> 
> Is dit de enige uitweg voor onze avonturiers? Zullen de avonturiers de strijd aangaan, en hun vrijheid terugwinnen?
> 
> ![[C3S03Summary.pdf]]

> [!quote]- Sessie 4 - De prijs van vrijheid | 9 Maart 2025
> Op deze dag hoorden de avonturiers iets wat ze niet hadden zien aankomen: vrijheid heeft een prijs – en een hoge ook. “De vrijheid van Lenora is kostbaar”, verteld Jawahr. Mogelijk kan ook de rest van de groep gekocht worden door een oude kennis van Lenora, maar slechts op voorwaarden dat hij hen persoonlijk zal komen ophalen. Ook voor Herman is er hoop. Herman kan worden vrijgelaten, mits zijn boerderij verkocht wordt om zijn vrijheid te kopen. Voor de rest van de groep echter, blijft het stil. Niemand heeft zich gemeld om voor hun vrijheid te betalen. 
> 
> Deze woorden vallen slecht bij de avonturiers. Ze besluiten hun oordeel uit te stellen en wachten eerst af tot zij meer informatie verkrijgen over de strijdkunsten van Jawahr tijdens de avondstrijd.
> 
> **Het Duel**
> Het uur van het duel is aangebroken. Het is tijd voor de strijd tussen de gevangene genaamd Tobol en Jawahr. Bij het verlaten van zijn cel, ontvangt Tobol een opvallende Bardic Inspiration van Nirin. Het gevecht lijkt in eerste instantie goed te verlopen voor Tobol, maar onverwachts grijpt Jawahr naar magie. Door de toepassing van Misty Step draait het gevecht is zijn voordeel. Tobol valt en zijn lot tezamen met die van zijn celmaat, is bezegeld. Ze worden weggeleid naar iemand die slechts benoemd wordt met een geheimzinnige naam: Pappa Varrn Gedurende de strijd heeft Herman scherpzinnig als altijd, de sleutel van hun cel op de grond gevonden. Dat is gunstig!
> 
> Na lang beraad hebben de avonturiers besloten om morgen ook de strijd met Jawahr aan te gaan. Onze avonturiers staan plots tegenover zes strijders van de bende van Jawahr. Met de toepassing van hun variërende strijdkracht, bestaande uit magie, pijlen, wapens en het duwen van hun vijanden, weet de groep de strijd met de bende te winnen. De overwinning van de groep wordt aangekondigd en worden de volgende stappen als volgt uitgelegd: drink een slaappotion en de groep zal vrijgelaten worden in het bos zonder dat het voor hen duidelijk is waar de basis van de organisatie ligt. Met enkele twijfels stemt de groep hiermee in.
> 
> **Pappa Varrn**
> De prijs van vrijheid is echter niet voor iedere persoon gelijk. Zo blijkt dat Jawahr nooit van plan was om de avonturiers vrij te laten. Met een laatste verbale steek in de rug laat hij aan Gallus weten dat ook zij onderweg zijn naar Pappa Varrn. Op dat moment worden de slapende lichamen van de avonturiers in een gat gegooid dat eindigt in een duik in het water. Bij het openen van hun ogen worden zij begroet door Pappa Varrn, een monsterlijke reus met één oog.
> 
> ![[C3S04Summary.pdf]]

> [!quote]- Sessie 5 - De Ringen der Macht | 20 April 2025
> 
> De avonturiers ontwaken in een grimmige grot en worden direct begroet door een eenogige Goliath met een opvallend kenmerk; één van zijn handen ontbreekt. Hoewel de Goliath in eerste instantie intimiderend leek, lijkt hij vooralsnog drukker bezig te zijn met zijn werktafel. Naast de Goliath, treffen de avonturiers ook Tobol aan en iemand die lijkt op zijn partner, beiden gelukkig in relatief goede conditie. De groep leek nieuwsgierig te zijn vanwege het feit dat Pappa Varrn helemaal niet druk met hen bezig was. Bij een snelle blik op de werktafel is gebleken dat de Goliath druk bezig was met allerlei symbolen dat mogelijk een recept moest voorstellen of magisch van aard was. Pogingen tot communicatie blijven vruchteloos, totdat Garrick, spontaan besluit om gebarentaal in te zetten. Voor het eerst kijkt de Goliath op.
> 
> **Five Finger Death Punch**
> De Goliath blijkt op zoek te zijn naar een boek, vertelde hij, en al gauw wist Lenora de Tome of the Blooded tervoorschijn te toveren. Lenora sprak de magische woorden uit en direct sloeg het boek open en uit zijn pagina’s groeit er plots een kolossale hand, los zwevend in de lucht. Aan elke vinger een ring, en om de pols glinstert een brede band. De strijd is begonnen. Het doel was bekend; verwijder alle sieraden van de hand, maar dat was makkelijker gezegd dan gedaan. De hand wist op allerlei al dan niet magische wijze constant uit de weg te vliegen. Door samenwerking bestaande uit de hand tegen de grond te drukken en samen de sieraden af te halen, leek de hand met elke afgerukte ring zijn magische krachten langzaam te verliezen. De Goliath, voorheen bekend als Pappa Varrn, reikt uit en trekt de verzwakte hand naar zich toe. "Mijn naam," zegt hij voor het eerst met een diepe, verouderde stem, "is Andries Stellard." Nu Stellard zijn krachten terug had gewonnen, besloot hij de gevangenen van de onderneming te bevrijden door hen weg te toveren naar een nieuwe geheime locatie.
> 
> **Meer Vragen dan Antwoorden**
> De groep is geland in wat lijkt op een zeer verlaten oord. Na een moment van rust, kwamen de avonturiers en Stellard samen om een aantal zaken te bespreken. Allereerst, een beloning voor de bevrijding. Door de zes elementen te infuseren met de bijbehorende pilaren, verschijnt er een mystiek wezen dat de groep aanspreekt. Als beloning van de bevrijding van Andries Stellard, worden de vijf ringen en de polsband die de avonturiers hebben verkregen bij het verslaan van de hand, opnieuw voorzien van hun magische krachten. Ook brengt de Void Elemental genaamd Telinde een waarschuwing: Lenora en Gallus passen op hun eigen unieke wijze de afwezigheid van materie toe: de immaterie. Zij moeten waken voor de Lesmoeder; een entiteit dat de wereld opnieuw wenst op te bouwen door het eerste te vernietigen door middel van immaterie. Lenora en Gallus moeten waken: de Lesmoeder zal hen proberen te verleiden. Zij moeten haar afwijzen — koste wat kost. Ook Nyrin krijgt te maken met een entiteit die haar aandacht trekt; namelijk een stem die vanuit haar ring lijkt te komen. Aanvankelijk vijandig, lijkt de stem na een kort maar intens gesprek bereid tot communicatie. Dr. Pivostoli in haar ring wil gehoord worden.
> 
> Om de nieuwe informatie te laten bezinken, besluit de groep een lang verdiende diepe slaap op te zoeken, zonder ervan op de hoogte te zijn dat bij hun ontwaking de krachten van de avonturiers lijken te zijn toegenomen. De groep wordt vervolgens nogmaals door Andries Stellard getoverd naar de rand van het bos, met Rhomea in zicht.
> 
> ![[C3S05Summary.pdf]]

> [!quote]- Sessie 6 - De Oom en zijn Schacht | 17 Mei 2025
> Na een vlotte teleportatiespreuk verschijnen de avonturiers plots op de rand van het Pentos Woud, met Rhomea in zicht. Dankzij een voorstel van Garrick wist de groep wat hun volgende bestemming zou zijn, namelijk zijn oom. Wat een eenvoudige tussenstop leek, bleek al snel ingewikkelder dan gedacht. Sinds de ontsnappingen uit de gevangenis van Cogastr gold in de regio een nieuwe maatregel: iedereen diende te allen tijde geldige documenten te kunnen tonen aan de koningsgarde die voorlopig aan de grens geplaatst is. Een probleem, aangezien de groep daar op dat moment niet over beschikte. Wanneer de koningsgarde ongeduldig begint te worden, horen de avonturiers plots een stem van achter hen komen. Bij het omdraaien stonden zij oog in oog met Pacper, de oom van Garrick. 
> 
> Pacper bleek een bekende figuur in deze streek en wist met een paar woorden de wachters gerust te stellen. Hij beloofde de groep te en heeft voorlopig hun probleem met de koningsgarde weten op te lossen door middel van een geheimzinnig drankje. Garrick en Pacper hebben veel te bespreken en doen dit ook, echter met een overgroot gedeelte van het gesprek afkomstig te zijn vanuit de kant van een boze en teleurgestelde oom Pacper. Misschien had Garrick toch een briefje met uitleg moeten achterlaten voordat hij besloten heeft om voor aantal jaar van de aardbodem te verdwijnen. Om dit goed te maken, hebben de avonturiers besloten om de tuin van Pacper op te knappen. Na dit gebaar valt er toch iets beter met Pacper te praten. Hij vertelt de waarheid aan de avonturiers: Pacper kan helemaal niet valse identiteitsdocumentatie creëren. Hierdoor moeten de avonturiers zorgen dat ze binnen twee dagen zijn vertrokken.
> 
> Tijdens hun nachtrust worden de avonturiers ineens verrast door een luid gebonk van de stadswachters bij de voordeur. Pacper waarschuwt de avonturiers en zij besluiten om te vluchten via een kelderluik samen met de oom van Garrick. De groep bevond zich ineens in een verlaten mijnschacht met bijzonder veel spinnenwebben en kleine spinnen. Gelukkig kunnen kleine spinnen geen kwaad, maar niemand wist wat zich verderop in het duister verschool…
>
> ![[C3S06Summary.pdf]]

> [!quote]- Sessie 7 - Buit, en nog meer Buit | 24 Juli 2025
> In de duisternis van de mijn kwam het tot een confrontatie tussen de avonturiers en een grote spin. Dit keer heeft de groep niet slechts te maken met een grote vijand, maar ook een zwerm aan kleine spinnetjes. Terwijl de groep zich verdedigde, verspreidden deze talloze kleine spinnen zich over de muren en vloer Gelukkig zijn onze avonturiers zoals gewoonlijk voorbereid om hun magie te gebruiken, met name spreuken die spinnen in de fik kunnen steken. 
> 
> Na een moeizame strijd kwam er een einde aan het gevecht toen Yerall de laatste beslissende slag toebracht. De spin zakte in elkaar. De spanning was echter nog niet voorbij aangezien de avonturiers vooralsnog op de vlucht zijn. In een snelle reactie besluit Yerall zijn uil kompaan Hoot Hoot in te schakelen om de vluchtroute te verkennen. De uil van Yerall vliegt snel uit de put om de bovengrond te verkennen.
> 
> **De grote ontsnapping**
> Hoot Hoot de verkenner ziet al gauw dat er weinig kans voor ontsnapping is. De omgeving boven de mijn bleek doorzocht te worden door wachters die op zoek waren naar de gevluchte avonturiers. De schuur van de buurman blijkt echter voorlopig een goede schuilplaats te zijn voor de groep. Niet veel later verscheen de buurman zelf. Wat blijkt is dat Pacper en de buurman eerder al een afspraak hebben gemaakt, mocht een situatie als deze zich voordoen. De buurman weet snel een kar voor de avonturiers tevoorschijn halen die al gereed staat voor vertrek. Op deze manier weten de avonturiers zich op een snelle manier uit de omgeving te verwijderen. Tijdens de rit vertelt Pacper aan de avonturiers dat hij een mogelijke tussenstop met de groep wenst te delen.
> 
> **Het dorp in het moeras**
> Onderweg naar de volgende bestemming van de avonturiers vertelt Pacper over zijn tijden als avonturier. Hij deelt tevens aan de groep mee dat hij lang terug zijn voorraad heeft verstopt in een dorp vlak bij een moeras. Na een stevige onderhandeling besluit de groep om een tussenstop te maken bij het dorp in het moeras met als doel om de verloren voorraad van Pacper te vinden. Het dorp in kwestie blijkt Steengroet te heten, of eerder, te hebben geheten. Het dorp blijkt al jaren achtergelaten te zijn en is zelfs half onderwater. 
> 
> De avonturiers onderzoeken een aantal gebouwen, ieder treft het een en ander interessants aan. Uiteindelijk treft ook Pacper zijn oude voorraad aan. De buit wordt verdeeld onder de avonturiers, onder andere een grote zwaar en een hand canon, en vervolgens maken de avonturiers zich klaar om te vertrekken naar hun volgende bestemming; de boerderij van Hermann.
>
> ![[C3S07Summary.pdf]]
